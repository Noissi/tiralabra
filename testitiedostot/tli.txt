Palasin juuri uudesta koulustani, sain tänään tietää, että minun ei tarvitse osallistua ollenkaan ruotsin kielen tunneille, sillä kielitaitoni on niin vahva! Jee, tosi hienoa, saan skipattua kuulemma koko kurssin! Asuin vuonna -98 Ruotsissa ja opiskelin ruotsin kieltä Uppsalan yliopistossa, joten minun ei tarvitse käydä perusasioita enää läpi. Sama juttu englannin kielessä, opettelen ainoastaan bisnes-sanastoa.

Minusta onkin tulossa uusi jymyjuttu syyskuun Hymy-lehteen ensi viikolla. Minusta otettiin Playboy-koekuvat vähän aikaa sitten, ja ne lähetetään Amerikan Playboylle tarjolle. Kuvat ovat "minun henkisiäni" -- ne on toteutettu "karkkimaassa" ja Barbie-tyylisesti. Tapasimme sisareni Julian kanssa suomalaisen Playboy-kuvaaja Jarmo Pohjaniemen Miamissa vuonna 2004 ja hän lähetteli minulle myös paljon meiliä. Hän oli erittäin kiinnostunut meistä molemmista. Muistan että hän kehui meitä kauniiksi tytöiksi, mutta painoa olisi pitänyt kuulemma pudottaa.

Joillakin lehdillä on tosi tarkat rajat painon kanssa, ja emme menneet Playboyn pyytämiin koekuvauksiinkaan, kun he sanoivat, että se on ainoa mahdollisuus. Jos on esim. liian ruskettunut, niin he karsivat saman tien pois. Nain jälkikäteen ajatellen minua on jäänyt harmittamaan, ettemme menneet koekuvaukseen kun kerran pyydettiin! Kun Julia pääsi kyseisen lehden Grapevine-sivulle vuonna 2003, meille molemmille jäi kytemään ajatus jatkosta. Olemme ihmetelleet, miksi Suomen lehdistö sivuutti asian vain nopeasti. Vaikka kyseessä ei ollutkaan monen kuvan kuvasarja Juliasta, hän silti poseerasi varsinaisessa Playboy-lehdessä.

Glamour Dolls -kuvagalleriassamme on kokonainen galleria kuvia Hugh Hefnerin Playboy-kartanon juhlista kesällä 2006, jolloin meidät kutsuttiin Julian kanssa sinne juhlimaan. Paikalle oli rakennettu karkkimaa ja kaikki mallit olivat joko vartalomaalauksissa tai asut oli rakennettu karkeista. Meillä oli Julian kanssa Hustler-kaupasta hankitut samanlaiset pikkuruiset asut ja enkelin siivet. Pääsimme kuuluisaan Grottoonkin uimaan porealtaisiin. Meininki oli aivan mahtava! Hugh Hefnerilla on hyvä maku naisten suhteen, ja hän on aina rakastanut blondeja!

Käytimme Hymyn "Playboy-koekuvauksissa" omia pehmolelujani, karkkitikkareita ja asuja. Jenkeissä sellaisen päälle oikeasti ymmärretään paljon enemmän, ei nihkeillä samalla tavalla kuin Suomessa... Hefnerin bileissä oli paljon yli 30-vuotiaita malleja ja heillä oli karkkiasut päällään. Juttelin monen naisen kanssa siellä, osa oli poseerannut Playboyssa. Kesällä -07 tapasin Peter Nygardin Raumanmeren juhannusfestareilla, jossa hän kutsui minut pöytäänsä istumaan VIP-tiloissa. Paikalle kutsuttiin myös liuta Bingo Rimerin upeita ruotsalaisia Playboy-typyjä.

Osa Hymyn kuvista oli otettu erään Playboy-kannen kansikuvan mukaan, idea oli sen pohjalta. St. Tropezissa sain hankittua hienon rusketuksen kuvia varten. Kuitenkaan ei kannata hehkuttaa mitään asiaa, mitä ei ole tapahtunut. Minun haaveeni pääsi täyttymään jo siinä vaiheessa, kun pääsin Hefnerin kartanon juhliin.

Muistakaahan nyt ostaa ensi viikolla ilmestyvä Hymy, siellä siis alastonkuvat, "Playboy-koekuvat" minusta. Vanhoja mallikuvia minusta ja siskostani voi katsoa Hymyn nettisivuilta kohdasta Silmänruokaa. Ne kuvat meistä otettiin Thaimaassa Koh Larn -saarilla joulukuussa -07. Osa kuvista on myös kotisivuillamme.

